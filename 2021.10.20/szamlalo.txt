Micsoda újító ötlet egy őrült festőzseniről forgatni - ez volt az első gondolatom, 
amikor elolvastam, hogy miről szól Giorgio Diritti filmje, 
az El akartam rejtőzni. 
Sajnos a kelleténél eggyel többször láttam már ezt a témát kínosan, 
néha parodisztikusan leegyszerűsítve. 
De valamiért vonzott a plakáton lévő gyanakvó tekintetű figura, 
és mégiscsak ez volt 2020 legsikeresebb alkotása Olaszországban, 
úgyhogy adtam neki egy esélyt. És kénytelen voltam belátni, 
hogy alaptalanul aggódtam, legalábbis ami az őrült zsenik ábrázolását illeti.